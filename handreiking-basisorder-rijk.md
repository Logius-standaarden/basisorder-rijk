# Handreiking basisorder Rijk

<p class="addition" title="Ondertitel">
<em>Voor leveranciers van de Rijksoverheid die e-orders ontvangen.</em>
</p>

## Wat is de handreiking basisorder Rijk?
De handreiking basisorder Rijk beschrijft welke ordergegevens door de Rijksoverheid minimaal worden opgenomen in een e-order. Voor circa 90% van de orders van de Rijksoverheid zijn de ordergegevens die beschreven zijn in de handreiking basisorder Rijk van toepassing; in overige voorkomende gevallen kan het voorkomen dat er tussen departement of dienst aparte nadere afspraken worden gemaakt met de leverancier.

## Opmaken basisorder Rijk
In het overzicht in de onderstaande tabel vindt u alle ordergegevens die op een basisorder van het Rijk vermeld worden. De basisorder Rijk is gebaseerd op de [Peppol BIS standaard voor Ordering 3.2](https://docs.peppol.eu/poacc/upgrade-3/profiles/28-ordering/). Het omvat alle verplichte velden en de Rijksbreed gebruikte optionele velden.

Laat u goed informeren door uw klant (de overheidsorganisatie) over het verder gebruik van het inkoopordernummer en indien van toepassing het contractnummer en/of de offertereferentie.
Bijlagen kunnen worden toegevoegd als binair base64 gecodeerd object. De totale bestandsgrootte van het order bericht (inclusief eventuele bijlagen) mag niet groter zijn dan 20 MB.

## Technische implementatie basisorder Rijk
Naast deze handreiking zijn er aanvullende documenten die helpen bij de technische implementatie.  Deze technische documentatie is bedoeld voor softwareleveranciers en serviceproviders. 

Deze technische documentatie kan worden geraadpleegd op de website van Logius. In het zip-bestand ‘Technische implementatie Basisorder’ vindt u de berichtspecificaties en voorbeeldbestanden van de door de Rijksoverheid ondersteunde standaard (Peppol BIS 3).
